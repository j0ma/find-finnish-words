Mitä teen nyt?
Haasteenani on kuvata kielten äännevaihteluita mahdollisimman yksinkertaisella, helposti hahmotettavalla, mutta yleispätevällä menetelmällä.
Äännevaihteluita esiintyy sanojen taivutuksessa monissa kielissä, suomessa esimerkiksi rata ~ radoilla ilmentää astevaihtelua t~d sekä vokaalivaihtelua a~o.
Vastaavasti esim.
suomen sana miekka vastaa viron sanaa mõõk, tai yleiskielen sana kolme vastaa itämurteiden muotoa kolome.
Tällaisille kielitieteen tuntemille äänteiden vastaavuuksien laadulle ja niiden ehdoille tunnetaan sääntöjä, mutta sääntöjen tarkan muodon löytämien ja niiden toteuttaminen tietokoneella ei ole helppoa.
Pyrin löytämään perinteistä tapaa objektiivisemman ja helpomman tavan tunnistaa ja muotoilla havaittuja säännönmukaisuuksia.
Se on mahdollista, koska kaksitasosäännöt ovat riippumattomia toisistaan ja ne voidaan löytää kukin erikseen.
Tämä on ihmiselle yksinkertaista ja tavoitteenani on lingvistisesti kelvollisten sääntöjen automaattinen päättely kielitieteilijän valitseman esimerkkiaineiston pohjalta.
Toteutan sääntöjä FIN-CLARIN-hankkeessa kehitetyillä HFST-nimisellä äärellistilaisten automaattien tekniikalla, jolloin säännöstöjä voidaan käyttää helposti kumpaankin suuntaan sekä yhdistää toisiin säännöstöihin.
